<p><b>CSS</b> (англ. Cascading Style Sheets, укр. Каскадні таблиці стилів) — це спеціальна мова стилю сторінок[en], що використовується для опису їхнього зовнішнього вигляду. Самі ж сторінки написані мовами розмітки даних.</p>
<br>
<p>CSS є основною технологією всесвітньої павутини, поряд із HTML та JavaScript.</p>
<br>
<p>Найчастіше CSS використовують для візуальної презентації сторінок, написаних HTML та XHTML, але формат CSS може застосовуватися до інших видів XML-документів.</p>
<br>
<p>Специфікації CSS були створені та розвиваються Консорціумом Всесвітньої мережі.</p>
<br>
<p>CSS має різні рівні та профілі. Наступний рівень CSS створюється на основі попередніх, додаючи нову функціональність або розширюючи вже наявні функції. Рівні позначаються як CSS1, CSS2 та CSS3. Профілі — сукупність правил CSS одного або більше рівнів, створені для окремих типів пристроїв або інтерфейсів. Наприклад, існують профілі CSS для принтерів, мобільних пристроїв тощо.</p>
<br>
<p>CSS (каскадне або блочне верстання) прийшла на заміну табличному верстанню вебсторінок. Головна перевага блочного верстання — розділення змісту сторінки (даних) та їхньої візуальної презентації.</p>